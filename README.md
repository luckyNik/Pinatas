# Pinatas
Задачу розв'язано за допомогою Dynamic Programming.

Розбиваємо на підзадачі — знайти скільки цукерок можна максимально заробити, б'ючи усі піньяти з проміжку від pinatas[i] до pinatas[j]. Якщо i > j, відповідь очевидна — 0. Також можемо порахувати для проміжків від i до i, тоді єдиний варіант – вдарити i-ту піньяту. Далі, використовуючи отримані значення для проміжків довжиною 1, можемо порахувати для проміжків довжини 2. Робимо це розглянувши ситуацію коли ми б'ємо останньою першу піньяту з проміжку, і коли другу.
Обчисливши значення для проміжків довжиною два, можемо порахувати таким самим чином для проміжків довжиною три. (Б'ємо останньою першу з проміжку, другу, третю). Так доходимо до останнього, єдиного проміжку довжиною n, де n – це кількість піньят. 

Відповіддю на питання задачі буде отримане значення для цього проміжку.

# Кількість операцій
Кожному проміжку можемо поставити у відповідність одну клітинку з двовимірної матриці, де рядки позначають початок інтервалу, а стовпчики кінець. Ця клітинка буде знаходитись або над, або на діагоналі матриці. Всього n+n(n-1)/2 клітинок. Щоб обчислити значення кожної клітинки потрібно від 2 до n операцій (для діагоналі варіантів немає, тому робимо передобчислення за n операцій). Тоді маємо, що сумарно <=n+(n(n-1)/2)*n операцій. Кількість операцій/часова складність = O(n^3).
